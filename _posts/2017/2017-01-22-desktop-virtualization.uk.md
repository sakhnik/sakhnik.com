---
layout: post
title:  "Нотатки про віртуалізацію ПК"
ref:    2017-01-22-virtualization
lang:   uk
date:   2017-01-22 08:34:40 +02:00
tags:   virt
---

Віртуалізація з допомогою обладнання не обов’язково краща, ніж динамічна
трансляція, тільки тому що в ній є _"обладнання"_. Висновок з моїх експериментів
— найкращим рішенням для віруталізації ПК був поки що
[VirtualBox](https://www.virtualbox.org/wiki/VirtualBox).

Коли я пробував
[VMWare Player](http://www.vmware.com/products/player/playerpro-evaluation.html), 
він не дуже добре інтегрується у Arch linux. Йому потрібне було стабільне ядро,
щоб зібрати модулі. У нього власний встановлювач, власні скрипти для поновлення,
деінсталяції. Вже не кажучи про закритий код і не безкоштовність для комерційного
вжитку.

Коли я пробував [KVM](http://www.linux-kvm.org), мені вдалося встановити
Windows 7. Її цілком можна було використовувати з [SPICE](https://www.spice-space.org/).
Але коли мені знадобився [msys2]({% post_url /2016/2016-11-18-win7-msys2.uk %}),
виявилося, що графіка стала незносною.

Тож я взяв/повернувся до VirtualBox. Його легко встановити і підтримувати у
моєму лінуксі Arch, він демонструє чудову продуктивність гостьової Windows,
хорошу інтеграцію робочих столів. Нарешті, на відміну від KVM, можна було б
запустити на станції без підтримки віртуалізації процесором. Правда, таке знайти
сьогодні важко.

Ще одна нотатка: [двійкова](https://aur.archlinux.org/packages/virtualbox-bin/)
збірка Oracle, здається, краща, ніж редакція з відкритим початковим кодом. Наприклад,
підтримка прозорості вказівника миші працює краще.
